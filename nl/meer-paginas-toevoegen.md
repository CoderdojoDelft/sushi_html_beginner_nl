1. Je hebt nu vast al bedacht wat je graag wilt laten zien op je website. Laten we hier nieuwe pagina's voor maken! Om een nieuwe pagina toe te voegen, moet je een nieuwe bestand aanmaken dat eindigt met **.html**. 

2. Ga naar het dashboard van Neocities. Klik daar op `New File`. Geef het bestand een naam. Vergeet niet dat het moet eindigen op **.html**. Dan weet de browser dat het een webpagina is.
![](/assets/new_file.png)
> De eerste pagina die je gemaakt hebt, heet `index.html`. Dit kun je niet veranderen, het is de speciale naam die wordt gebruikt voor de **homepage** van een website. Dat is de eerste pagina die geopend wordt als je naar een website gaat. Als je naar een website gaat, gaat de browser op zoek naar het bestand `index.html` en laat die zien.

3. Open het nieuwe bestand in de editor.
> De nieuwe pagina in Neocities ziet er net zo uit als je `index.html` pagina aan het begin. Neocities heeft er al voor gezorgd dat er iets te zien is en dat je meteen kunt beginnen met het aanpassen van deze pagina.

4. Verander de tekst tussen `<title> </title>` tags van het nieuwe bestand, zodat de titel iets vertelt over de inhoud van je nieuwe pagina.

5. Verander nu de tekst tussen `<body>` en `</body>` zodat de pagina eruit ziet zoals jij wilt. Gebruik hierbij de tags die je tot nu toe geleerd hebt.

6. Als je nog meer pagina's wilt toevoegen, kun je dat net zo doen als hierboven staat.